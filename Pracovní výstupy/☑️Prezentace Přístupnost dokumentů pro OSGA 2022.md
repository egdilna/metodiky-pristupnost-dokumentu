# Přístupnost dokumentů veřejné správy

Prezentace k problematice určená pro OSGA 2022 a následně ke zveřejnění

Zpracovali: Michal Rada a Vladimír Dvořák, EGdílna.cz ve spolupráci s OAS MV ČR a NAČR

---- 


## Obecný popis

Bavíme se o přístupnosti dokumentů veřejné správy. To znamená, že se budou vytvářet takové dokumenty, s jejichž obsahem se budou moci seznámit i OZP - jde o textovou reprezentaci textového, grafického a mediálního obsahu.

1. Vytvářet přístupné dokumenty je i stávající povinnost zakotvená v legislativě ke spisové službě, ale úřady tuto povinnost často ignorují.
2. I stávající dokument úřadu, pokud není přístupný, není právně platný, neboť vznikl v rozporu se zákonem, protože nemá řádné technické náležitosti.
3. Podařilo se, i přes dosavadně dostačující úpravu, aktualizovat konkrétní technické povinnosti přístupných dokumentů.
4. Určitým způsobem, (ale ne zcela) to souvisí s WMAA, kdy jde o jistou formu obsahu.
5. V roce 2022 bude na tuto oblast zaměřena pozornost, bude i součástí atestací elektronických systémů spisových služeb (ESSL) a budou tvořeny metodiky a technické templaty.
 
---- 

## Typy a druhy dokumentů

Podle formy dokumentů rozlišujeme dokumenty na:

- Analogové (fyzické/listinné)
- Digitální (elektronické)

Podle původu pak rozlišujeme dokumenty na:

- Doručené dokumenty (od někoho jiného)
- Dokumenty vzniklé z vlastní činnosti - vlastní dokumenty (veškeré moje)

Rozlišujeme pak obsahově/technickou formu, a to na:

- Statické textové dokumenty (dokumenty, dopisy, rozhodnutí, vyhlášky)
- Statické obrazové dokumenty (fotografie, nákresy, mapy)
- Dynamické obrazové dokumenty (video, dynamické obrazové prezentace)
- Zvukové dokumenty (záznamy zvuku, hudba)
- Databáze a datové věty (XML data)


---- 

## Dokumenty versus údaje

Veřejná správa úřaduje nad dvěma druhy informací.

- Údaje: Aktuální informace evidované v evidenci nebo v informačním systému s danou strukturou a procesy jejich správy
- Dokumenty: Informace staticky zafixované v čase a propagované jako soubor informací v dané struktuře spravované v ESSL/ISSD

Tyto dva světy jsou natolik odlišné, že je lze jen těžko přibližovat. Mají zcela jiné principy a procesy a musí se na ně vztahovat zcela jiná pravidla.

Příklad: Dokument lze zobrazit i mimo informační systém a jde vždy o stejné ztvárnění obsahu na jakémkoliv zařízení či platformě. Údaje lze zobrazit v rozhraní informačního systému a bez tohoto znázornění jim často není rozumět.

- Údaje se vyměňují/sdílejí v reálném čase, nehledě na jejich účel a platnost
- Dokumenty se odesílají/doručují a jsou samostatně fungujícím zdrojem informací s danou právní a technickou platností


---- 

## Povinnosti k dokumentům

Organizace, o nichž se bavíme, jsou tzv. "Veřejnoprávní původci", kteří nemohou s dokumenty pracovat svévolně. Musí za všech okolností dodržovat určité základní principy a povinnosti

- Dokumenty řádně evidovat a spravovat je, a to v rámci procesů výkonu spisové služby
- Vykonávat spisovou službu: Doručování, příjem, označování, validaci, rozdělování, vyřizování, tvorbu, vyhotovování, podepisování, odesílání, uchování a zničení dokumentů
- Za platné a zákonné lze považovat jen takové dokumenty, které vznikly, byly po celou dobu jejich životního cyklu spravovány a mají patřičné náležitosti
- Každý úřad musí povinně mít vnitřní předpis Spisový řád v něm upravené veškeré procesy a náležitosti pro celou správu dokumentů
- Pro výkon spisové služby slouží ESSL (elektronické systémy spisové služby), ale i všechny další systémy musejí zajistit některé procesy správy dokumentů
- Úřady komunikují povinně prostřednictvím datových schránek (výměna dokumentů) a nebo informačních systémů (výměna údajů)
---- 

## Povinné náležitosti dokumentu

Obecné náležitosti stanovuje Vyhláška o podrobnostech výkonu spisové služby, další obsahové náležitosti pak stanovují další předpisy (třeba Správní řád, apod.)

Základní náležitosti z pohledu obsahu a identifikace dokumentu jsou:

- - Označení původce
- Číslo jednací nebo Evidenční číslo ze samostatné evidence
- Číslo jednací nebo evidenční číslo doručeného dokumentu, jedná-li se o odpověď
- Jméno, příjmení a funkce fyzické osoby pověřené jeho podpisem/vyřízením 
- Datum podpisu/vyřízení dokumentu
- Podpis (kvalifikovaný elektronický podpis nebo kvalifikovanou elektronickou pečeť) a časové razítko (kvalifikované elektronické časové razítko k podpisu/pečetění)
- Počet listů, počet příloh/částí


Technické a procesní náležitosti dokumentu jsou:

- Dokument vznikl jako digitální dokument a po celou dobu je evidován a je s ním zacházeno jako s digitálním
- Dokument, jeho životní cyklus a každá událost s ním spojená jsou evidovány v ESSL nebo v ISSD a je řádně veden jeho transakční protokol
- Dokument má jasný identifikátor, kterým je buď Číslo jednací, nebo Evidenční číslo ze samostatné evidence
- K dokumentu jsou řádně evidována veškerá jeho povinná metadata a veškeré subjekty, jichž se týká (zejména odesílatel nebo příjemce)
- Dokument je řádně vyhotoven a zkontrolován před odesláním
- Dokument je vždy ve správném výstupním formátu dle jeho druhu a určení, může existovat pak i v dalších formátech
- Dokument musí obsahovat textovou vrstvu, a to dle specifikace konkrétního výstupního formátu, za její soulad zodpovídá vyřizující osoba a původce
- Dokument v okamžiku vyhotovení a validace obsahuje řádné kvalifikované validační prvky (elektronický podpis, elektronické časové razítko, elektronickou pečeť) v úrovni kvalifikované
- Dokument byl odeslán (zveřejnění je formou odeslání) řádným způsobem
- Lze kdykoliv z ESSL a transakčního protokolu dohledat každou událost, a to včetně zodpovědné osoby

---- 

## Legislativní rámec

Pro oblast technické realizace dokumentů, kromě obecných správně-procesních předpisů, je určující zejména následující právní rámec:

- Úmluva o právech osob se zdravotním postižením
- Nařízení EU EIDAS
- Ústava a Listina práv a svobod
- Správní řád a správně-procesní předpisy
- Zákon č. 499/2004 Sb., o archivnictví a spisové službě
- Vyhláška č. 259/2012 Sb., o podrobnostech výkonu spisové služby
- Zákon č. 297/2016 Sb., o službách vytvářejících důvěru pro elektronické transakce
- Zákon č. 365/2000 Sb., o informačních systémech veřejné správy
- Zákon č. 12/2020 Sb., o právu na digitální služby
- Zákon č. 99/2019 Sb., o přístupnosti internetových stránek a mobilních aplikací subjektů veřejného sektoru

Z těchto předpisů jsou dále závazné (soulad s):

- Národní standard pro elektronické systémy spisové služby
- ISO specifikace jednotlivých norem výstupních formátů dokumentů 
- Informační koncepce ČR
- Národní architektonický plán
- Spisový řád vydaný každým původcem


---- 

## Spisová služba a ISSD

Spisová služba je veškerá činnost týkající se dokumentů, tedy odborná správa dokumentů.

Zahrnuje tyto základní procesy: Příjem dokumentů, Označování dokumentů, Rozdělování dokumentů, Převod dokumentů, Zařazování dokumentů, Oběh dokumentů, Vyřizování dokumentů, Vyhotovování dokumentů, Podepisování dokumentů a užívání razítek, Odesílání dokumentů, Vedení jmenných rejstříků, Ukládání dokumentů, Vyřazování dokumentů, Skartační řízení, Vnitřní kontrola spisové služby a Kontrola spisové služby z archivu
 
Spisová služba v elektronické podobě se vykonává v ESSL nebo v ISSD, (což je jiný informační systém, než ESSL, ovšem splňující také příslušné požadavky). To znamená pochopitelně i vyhotovování a odesílání dokumentů, a to včetně jejich náležitostí.

---- 

## Přístupnost dokumentů veřejné správy

Co je...

- Přístupný dokument: Dokument, s jehož obsahem se může seznámit kdokoliv, tedy i osoba se zdravotním postižením, a to bez nutnosti dodatečného zpracování obsahu dokumentu způsobem, k němuž nebyl dokument určen
- Přístupnost dokumentů: Část schopnosti úřadu Správa dokumentů, která zajistí, aby každý dokument vzniklý z vlastní činnosti úřadu byl přístupný
- Textová vrstva: Reprezentace veškerého významového obsahu dokumentu formou prostého textu a jeho speciálních atributů, aby bylo možno reprezentovat jakýkoliv obsah a jeho druh a význam pouhým čtením prosté textové informace
- Kontejner dokumentu: Technická část datového souboru digitálního dokumentu obsahující jednu či více komponent obsahu dokumentu, nebo komponent a jejich textových vrstev
- Tagovaný obsah: Textová vrstva obsahu dokumentu, která kromě samotného textu obsahuje i jeho speciální atributy, ze kterých je zřejmé, o jaký typ obsahu se jedná a jaký je jeho význam

Přístupnost dokumentů se týká vlastně jen digitálních dokumentů. Zajišťuje

- Rovné podmínky v interakci klienta veřejné správy s úřady
- Rovný přístup k informacím obsaženým v dokumentech
- Plnění ústavních práv a práv subjektů souvisejících s jejich postavením vůči veřejné správě
- Je jedinou cestou pro zajištění plnění povinností a práv třetích stran, pokud jsou tyto uvedeny v dokumentu
- Eliminuje krácení práv klientů nebo možné šikanózní jednání ze strany úřadu a také nedorozumění stran obsahu a z něj plynoucích práv a povinností

---- 

## Formy vytváření dokumentu

Vlastní, respektive, odesílané dokumenty vznikají různými způsoby, například:

- Výstup z elektronického systému spisové služby (ESSL)
- Výstup generovaný z jiného informačního systému (AIS/ISSD)
- Dokument doplňovaný ze šablony v rámci informačního systému
- Ručně vytvářený dokument mimo informační systém (na počítači úředníka)
- Dokument přijatý jako doručený a poskytnutý jako odeslaný
- Dokument jiného původce zveřejněný na úřední desce 

Za odesílaný dokument je vždy zodpovědný daný původce, což u cizích dokumentů není jednoduchá situace. U vlastních dokumentů je původce povinen vše správně zajistit sám.

---- 

## Sedmero zásad pro přístupné dokumenty

Ministerstvo vnitra ČR kdysi vydalo metodiku Sedmero zásad pro přístupné dokumenty, která je dosud bohužel jedinou ucelenější metodikou pro oblast přístupnosti dokumentů. Přes snahy Vlády ČR uložit MV ČR související úkoly, se vnitro brání jakékoliv práci v této oblasti.

Metodika se dosud používá, je ale velmi obecná a nedostačující a technologicky již místy zastaralá.

 
1. Dokument obsahuje textovou vrstvu
2. Dokument je správně strukturovaný
3. Dokument je tagovaný
4. Dokument má základní metadata
5. Dokument nesmí zabraňovat přístupu asistivních technologií a uživatelů k jeho obsahu
6. Dokument má všechny formální náležitosti
7. Musí být jasné, jak získat informace z dokumentu jinou formou

---- 

## Výstupní formáty a jejich náležitosti

Výstupní formáty, jež se povinně použijí, jsou uvedené v § 23 vyhlášky 259/2012. Zde se hovoří i o tom, že dokument lze odeslat TAKÉ v jiném formátu, což řeší případ nepřístupného zdroje či formátu.

Pro statický textový dokument se jedná o formáty z rodiny PDF/A2, PDF/a3, PDF/a4, konkrétně pak o specifikaci 

Portable Document Format for the Long-term Archiving (PDF/A, ISO 19005)

S verzí specifikace dle závazného znění podmínek pro užití ISO normy.

Dále je platný pouze ten digitální dokument, který je opatřen kvalifikovaným elektronickým podpisem, nebo kvalifikovanou elektronickou pečetí a vždy i kvalifikovaným elektronickým časovým razítkem.

Dokument, který byl úřadem vytvořen a fyzicky podepsán a následně převeden do digitální podoby, není platným dokumentem a nevznikl v souladu se zákonem.

---- 

## Nové opatření ve vyhlášce

Vyhláška [504/2021 Sb. Vyhláška, kterou se mění vyhlášky provádějící zákon o archivnictví a spisové službě] přináší nově výslovnou povinnost technické přístupnosti, a to takto:

1. V § 16 odst. 3 se za větu první vkládá věta „Veřejnoprávní původce vyhotoví dokument podle věty první v podobě, v jaké vykonává spisovou službu, ledaže povaha dokumentu takové vyhotovení vylučuje.
2. V § 16 se doplňuje odstavec 5, který zní: „Pokud veřejnoprávní původce vykonává spisovou službu v elektronické podobě v elektronickém systému spisové služby, musí jím vyhotovovaný statický textový dokument v digitální podobě nebo statický kombinovaný textový a obrazový dokument v digitální podobě obsahovat strojově čitelný text (textovou vrstvu), a bylo-li příslušné schéma XML stanoveno národním standardem, také metadata ve formátu XML. Veřejnoprávní původce zajistí soulad obsahu dokumentu ve výstupním datovém formátu s obsahem strojově čitelného textu a metadat ve formátu XML. Věty první a druhá se nepoužijí v případě, je-li dokument určen pouze pro komunikaci mezi informačními systémy.“.



Co to znamená?

- Nesmí vytvářet jiné, než digitální dokumenty (se všemi dopady a konsekvencemi)
- Dokument musí být ve formátu PDF/A2x a vyšší a musí obsahovat textovou vrstvu (ve správné ISO specifikaci)
- Nebo je dokument také v jiném formátu (podle posledního odstavce) a i pak musí obsahovat textovou vrstvu
- Není přípustné OCR, pokud ESSL nezaznamenal v protokolu zodpovědnost úředníka za úplný soulad textové vrstvy
- Dokument nemající textovou vrstvu nevznikl v souladu se zákonem, tedy právně nemůže existovat
- U vybraných typů dokumentů bude povinně PDF obsahovat i standardizovanou XML datovou větu se strukturovanými informacemi a obsahem


---- 

## Jak na to?

Obecně jde o plnění povinností. Platí, že pokud úřad řádně plní veškeré povinnosti týkající se výkonu spisové služby, problém s přístupností dokumentů nemá. Ovšem, úřady na to moc nedbají a pokud se vůbec obtěžují plnit něco z požadavků ohledně výkonu spisové služby, je to v zásadě nedostatečné.

1. Přestanu ignorovat potřeby a povinnosti přístupnosti dokumentů, ale zahrnu to do své schopnosti správy dokumentů
2. Prověřím si, zda jsou moje dokumenty přístupné a pokud ne, zjednám nápravu
3. Budu plně akceptovat novelu z vyhlášky 504/2021 a zajistím plnění souvisejících povinností
4. Dokumenty striktně vyhotovuji/generuji v řádném ESSL splňujícím veškeré technické požadavky
5. Neporušuji zákon tím, že původně digitální dokument vytisknu a nechám fyzicky podepsat někým a následně dokument naskenuji
6. Nevytvářím konverzí pouze obrazová PDF nebo PDF bez textové vrstvy dle ISO specifikace výstupního formátu
7. Zkontroluji dodavatele ESSL a všech dalších systémů, v nichž vznikají moje dokumenty, zda plní povinnosti a zda generují správné dokumenty se všemi technickými náležitostmi
8. Dokumenty vyhotovuji a vypravuji vždy ve výstupním formátu, ale mám i jejich zdrojový soubor v jiném formátu a ten v případě potřeby poskytnu také
9. Kladu důraz zejména na úřední dokumenty a rozhodnutí určené příjemcům, také na dokumenty zveřejněné na internetu

---- 

## Důsledky nedodržení povinností a principů

Obecně již dnes platí, že 

- Veřejná správa postupuje pochopitelně pouze v souladu se zákonem, z čehož v této oblasti platí:

- Dokument, který je digitální a není ve výstupním formátu, je právně neplatný a nelze dle něj postupovat
- Dokument, který je digitální a není opatřen elektronickými validačními prvky, není právně platný a nelze podle něj postupovat
- Dokument, se kterým se díky porušení zákona nemůže příjemce seznámit, je neplatný a stát se tím dopouští úmyslného porušování ústavních práv a úmyslné šikany klienta

Nezáleží přitom na tom, jestli se chyby dopustil úředník či úřad a do jaké míry mohl úřad svým technickým vybavením tuto situaci ovlivnit. Pokud totiž takový dokument vznikne, je to důsledek úmyslného porušování zákona ze strany úřadu, na což správní právo pamatuje.

Související ustanovení Správního řádu jsou kupříkladu §\` 2 odst. 1 a 3, § 4 odst. , 4,§ 7 odst. 2,,§ 77odst.1, § 80 odst. 1 nebo 3, doplňuje i § 177 odst. 1

Obecnými opravnými prostředky jsou: Stížnost, návrh opatření, odvolání, podání ve věci poškození práv, podání ve věci nečinnosti, podání ve věci nicotnosti rozhodnutí, správní žaloba, trestní oznámení pro poškozování cizích práv.

---- 

## Spisová služba nově

Zákon 261/2021 novelizoval i legislativu k elektronické spisové službě. Zavedl povinně výhradně elektronickou formu a elektronické dokumenty a zavedl atestaci ESSL s požadavky jako kontrolu státu nad dodávanými systémy. Technicky upravuje také vyhláška 504/2021.

Z toho prakticky plyne:

- Konec výběru, zda budu vykonávat spisovou službu v elektronické nebo v listinné podobě
- Zpřísnění podmínek správy dokumentů a spisové služby
- Dodávané systémy ESSL budou muset splňovat všechny požadavky, budou podléhat komplexní kontrole
- Zákaz analogových dokumentů (pouze DBD = Digital born document)
- Dokument vždy výhradně digitální, tisk a odeslání listinného dokumentu jen jako prvopisu / druhopisu
- Standardizace určitých druhů dokumentů a součástí dokumentu bude i strukturovaná datová věta se strojově čitelným obsahem

---- 

## Projekt Metodiky pro přístupné dokumenty

V lednu 2022 jsme zahájili projekt tvorby metodického a návodného základu pro oblast Přístupnost dokumentů. Projekt se opozdil o rok, a to vzhledem k posunu tvorby legislativy a nutnosti dokončit projekt Digitální úřad.

Projekt není oficiálním projektem Ministerstva vnitra ČR, přesto na něm budou spolupracovat a jeho výsledky pak využívat OHA, OAS, PSNSESSS, NAČR.

1. Důkladnější analýza stavu přístupnosti digitálních dokumentů a nejčastějších problémů
2. Stanovení Rámcových potřeb změn pro lepší přístupnost digitálních dokumentů (částečně splněno)
3. Revize legislativy a návrhy legislativních opatření (většinou splněno)
4. Metodika pro úřad, jak technicky řešit přístupnost dokumentů a na co si dát pozor
5. Zahrnutí přístupnosti a technického stavu dokumentu do kontrolní činnosti archivů (částečně splněno)
6. Zahrnutí oblasti přístupnosti dokumentů. Výstupů z ISVS do posuzování a kontrolní činnosti OHA (částečně splněno)

Předpokládá se, že samotná Metodika bude dokončena v dubnu, koncem února bude working draft. Průběžně lze otevřený projekt sledovat na GIT repository EGdílna, kde kdokoliv se může zapojit a reagovat, a s projektem i prakticky pomoci.
[GitHub - egdilna/metodiky-pristupnost-dokumentu: Metodiky pro přístupnost digitálních dokumentů]